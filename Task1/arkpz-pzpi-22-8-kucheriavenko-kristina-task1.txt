Міністерство освіти і науки України
Харківський національний університет радіоелектроніки



Кафедра програмної інженерії




Звіт
з лабораторної роботи №1
з дисципліни  «Аналіз та рефакторінг коду»
на тему «РОЗРОБКА VISION & SCOPE»




Виконала:						    Перевірив:
Ст. гр. ПЗПІ-22-8                                  	    ст. викл. Сокорчук І. П.
Кучерявенко К. Р. 





Харків 2024
1.1 Мета роботи
Розробити документ Vision & Scope, який чітко визначає бачення та межі проекту, включаючи його актуальність, функціональні можливості та технічні деталі.	

1.2 Хід роботи
Розділ 1 – описати актуальність проблем, які вирішує програмна система.   Описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи  монетизації проєкту. 
Розділ 2 – описати призначення системи, вказати її головні функціональні  можливості. 
Розділ 3 – докладно описати функції кожної з частин системи та вимоги до цих  частин. 
Розділ 4 – описати усі зацікавлені у проєкті сторони. Вказати строки виконання  проєкту, усі технології, які будуть використані у проєкті.
Документ Vision & Scope знаходиться у додатку А.

Висновки: під час роботи було розроблено документ Vision & Scope, в якому чітко визначено бачення та межі проекту, включаючи його актуальність, функціональні можливості та технічні деталі.	


 
Додаток А

Vision and Scope Document
for
Програмна система для управлінням медичними біологічними матеріалами
Version 1.0 approved
Prepared by Кучерявенко К. Р.
ст. гр. ПЗПІ-22-8
30.11.2024 
Зміст

Зміст	4
Журнал версій	4
1.	Бізнес вимоги	5
1.1.	Передумови	5
1.2.	Бізнес-можливість	5
2.	Концепція рішення	6
2.1.	Окреслення концепції	6
2.2.	Головна функціональність	7
3.	Рамки та обмеження проєкту	8
3.1.	Рамки первинного випуску	8
3.2.	Рамки наступних випусків	9
4.	Бізнес-контекст	10
4.3.	Робоче середовище	10


Журнал версій


Name	Date	Reason For Changes	Version
BioControl	30.11.24		1.0
			
 
1.	Бізнес вимоги
1.1.	Передумови

Система для управління медичними матеріалами клініки — це програмний продукт, орієнтований на забезпечення легальності, безпеки та ефективності обігу медичних матеріалів у клініках чи мережах клінік. Основна мета проєкту — автоматизація процесів контролю використання, зберігання та транспортування медичних матеріалів з урахуванням нормативних вимог.
Клініки та медичні установи працюють із різними типами матеріалів, такими як трансплантаційні біоматеріали, медичне обладнання та витратні матеріали. Ці матеріали потребують дотримання суворих правил обліку, зберігання та транспортування. Зокрема, це контроль температурного режиму, доступу кисню, санітарних вимог та легальності використання.
Система пропонує комплексний підхід до управління матеріалами, який дозволяє документувати всі етапи процесу для звітності перед контролюючими органами, забезпечити безперервний моніторинг важливих параметрів, таких як температура, вологість, доступ кисню, звести до мінімуму ризики невідповідності нормам.
Розробка цієї системи спрямована на підвищення прозорості процесів у клініках, зменшення адміністративного навантаження на персонал, забезпечення пацієнтам та клієнтам клінік високого рівня безпеки та якості обслуговування. Система допоможе медичним установам відповідати вимогам контролюючих органів, оптимізувати процеси управління матеріалами та мінімізувати ризики порушень.

1.2.	Бізнес-можливість

На ринку вже існують подібні системи, такі як:

–	ERP-системи для медичних установ, які автоматизують фінансовий облік, але мають обмежені можливості для управління специфічними медичними матеріалами;
–	системи моніторингу середовища (температури, вологості тощо), які не інтегруються з процесами звітності чи регуляторними вимогами.
Переваги запропонованої системи:
–	комплексний підхід: об'єднання функцій моніторингу, управління та звітності в одній платформі;
–	відповідність нормам: вбудовані механізми контролю нормативної відповідності;
–	гнучкість: можливість налаштування під потреби окремих клінік або мереж.
Система пропонує два варіанти монетизації – це одноразова покупка продукту та оплата за функціональні модулі (моніторинг, інтеграція).
Основними споживачами є:
–	приватні клініки;
–	мережі медичних центрів;
–	лабораторії трансплантології.
Зростаюча кількість регуляцій та підвищені вимоги до обліку медичних матеріалів створюють великий попит на подібні рішення. Проєкт має високий потенціал стати лідером у своїй ніші завдяки поєднанню зручності, безпеки та відповідності нормам.

2.	Концепція рішення
2.1.	Окреслення концепції

Система для управління медичними матеріалами клініки — це інноваційний програмний продукт, розроблений для забезпечення прозорого та ефективного обігу медичних матеріалів. Його головне призначення — полегшення управління матеріалами, автоматизація процесів звітності, моніторинг критичних параметрів зберігання та транспортування, а також забезпечення відповідності нормативним вимогам.
Ця система стане надійним інструментом для:
–	підвищення рівня безпеки пацієнтів;
–	оптимізації операційної діяльності клінік;
–	скорочення адміністративних витрат;
–	забезпечення довіри контролюючих органів через детальну звітність.
Система орієнтована на медичні установи, які використовують матеріали для трансплантації, косметичних процедур чи інших медичних потреб, де важливо забезпечити суворий контроль і дотримання норм.

2.2.	Головна функціональність

Автоматизований облік матеріалів (MF-1) – забезпечує реєстрацію всіх медичних матеріалів з фіксацією їх походження, терміну придатності, умов зберігання та історії використання.
Моніторинг умов зберігання (MF-2) – здійснює контроль параметрів середовища (температура, вологість, доступ кисню), з можливістю автоматичного надсилання сповіщень у разі відхилення від норм.
Генерація звітності (MF-3) – автоматично формує звіти для внутрішнього використання або подання контролюючим органам, з урахуванням нормативних вимог.
Трасування процесів (MF-4) – фіксує всі етапи руху матеріалів, включаючи їх отримання, зберігання, використання та утилізацію, для забезпечення прозорості та аудиту.
Інтеграція з обладнанням (MF-5) – дозволяє синхронізувати систему з пристроями для автоматичного збору даних про умови зберігання.
Управління доступом (MF-6) – реалізує систему розподілу прав доступу, яка обмежує доступ до матеріалів лише авторизованим особам.

Інтеграція з зовнішніми системами (MF-7) – забезпечує обмін даними з іншими інформаційними системами (медичними або ERP), створюючи єдине інформаційне середовище.
Сповіщення та попередження (MF-8) – відправляє автоматичні сповіщення про критичні події, такі як закінчення терміну придатності матеріалів, порушення умов зберігання або необхідність у створенні звіту.
	
3.	Рамки та обмеження проєкту
3.1.	Рамки первинного випуску

Перший випуск системи включатиме базові можливості для забезпечення основних потреб користувачів:
–	реалізація автоматизованого обліку матеріалів (MF-1);
–	контроль умов зберігання з автоматичними сповіщеннями (MF-2);
–	генерація стандартної звітності (MF-3);
–	модуль управління доступом до матеріалів (MF-6);
–	інтеграція з базовим обладнанням для збору даних через IoT-пристрої (MF-5).
Передбачено базові інструменти адміністрування для створення користувачів, налаштування прав доступу та управління системними параметрами.
Забезпечено захист персональних даних відповідно до чинного законодавства України (GDPR, Закон "Про захист персональних даних").
Взаємодія з IoT-пристроями, такими як сенсори температури, вологості та кисню, що встановлені на холодильниках, камерах зберігання та транспортних контейнерах. Реалізовано автоматичний збір, обробку та відображення даних у реальному часі. Відправлення сповіщень через IoT у разі перевищення допустимих значень параметрів.
У першому релізі реалізовано базові алгоритми для контролю, обліку та аналізу інформації, що дозволяє ефективно моніторити обіг матеріалів у медичних установах.
Система буде доступною для використання:
–	на сервері для централізованого обліку;
–	на персональних комп'ютерах через веб-інтерфейс;
–	на мобільних пристроях для моніторингу даних у режимі реального часу.
Підключення IoT-пристроїв у першому релізі забезпечить гнучкість та високу точність моніторингу параметрів зберігання матеріалів.

3.2.	Рамки наступних випусків

Після запуску первинної версії планується розширення системи шляхом впровадження додаткових можливостей:
–	інтеграція з іншими системами управління (MF-7).
–	розширена функціональність звітності з редагуванням форм звітів.
–	розробка модулю для прогнозування термінів придатності матеріалів і автоматичного замовлення нових партій.
–	підтримка інтеграції з розширеним обладнанням, зокрема для транспортування матеріалів у спеціальних контейнерах.
–	впровадження машинного навчання для аналізу даних про використання матеріалів.
Планується розширення функціональності для оптимізації роботи на хмарних платформах з підтримкою автономного режиму для мобільних пристроїв.
Ці зміни спрямовані на подальший розвиток системи, покращення її інтеграції та відповідності новим вимогам ринку.


4.	Бізнес-контекст
4.3.	Робоче середовище

Технологічний стек:
–	основна мова розробки Java;
–	для розробки мобільного додатку Java;
	–	Spring Framework використовується для створення серверної частини системи, включаючи компоненти Spring Boot для швидкого налаштування додатків, Spring Security для управління доступом та Spring Data для роботи з базою даних;
–	MongoDB використовується як основна СУБД для зберігання даних про матеріали, умови зберігання та користувачів. Обрана через її гнучкість, масштабованість та здатність працювати з великими обсягами неструктурованих даних.
–	для інтеграції з IoT-пристроями будуть застосовані спеціалізовані бібліотеки, сумісні з протоколами IoT (HTTP REST API), IoT-пристрої (датчики температури, вологості, кисню).
Доступність – гарантований час доступності системи не менше 99,9% (показник SLA), підтримка одночасної роботи великої кількості користувачів (до 1000 активних сесій одночасно).
Надійність – використання кластеризації для забезпечення безперебійної роботи серверної частини, автоматичне створення резервних копій бази даних щодня.
Продуктивність – час відповіді серверної частини не повинен перевищувати 2 секунд при стандартному запиті.
Цілісність даних – використання транзакцій для критичних операцій (наприклад, додавання або видалення матеріалів).
Шифрування даних у базі за допомогою стандартів AES-256.
